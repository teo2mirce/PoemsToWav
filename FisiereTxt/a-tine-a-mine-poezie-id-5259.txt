Mai miros a tine, mai miroși a mine, 
o să vină vremea să ne șteargă ea, 
încercare aspră, misiune grea, 
nouă, niciodată, nu ne va fi bine.

Te-am iubit cu moartea în împreunare,
te umpleai de mine, iarăși te vâna, 
azi ramâi cu moartea, tristă, blânda mea, 
eu rămân cu pielea scânteind de sare.

Mai miros a tine, ochii mei sunt plini
de-ale tale lacrimi până în călcâie, 
dragoste finală, moartea mea dintâie, 
floare-n gelozia sectelor de spini.

Mai vorbesc cu tine - trist și dureros,
prin al cărnii noastre-mpreunat miros.

