Mâinile acestea, care te-au cuprins,
Să-și găsească locul nu mai pot,
Într-o vreme mare și de necuprins,
Voi pleca și eu, cu mâini cu tot.

Te rog să nu mai vii,
Te rog să nu mai vii,
Mi-ar fi mai rău, 
Ți-ar fi mai rău,
Și-așa m-am consolat,
Ca orișice bărbat,
Am primăvara-n locul tău.

Și n-am să te mai strig,
Nici când va fi mai frig,
Și, prin ninsori, am să mă port,
Sunt fericit cu ea,
Cu-această iarnă-a mea,
Eu iarna-n brațe am s-o port.

Și mă voi amăgi,
În fiecare zi,
Că iarna-n brațe îmi căzu,
Ca să-nțeleg târziu
Ceva ce și azi știu,
Că primăvara mea ești tu,
Că iarna mea, la fel, ești tu,
Tu, vremea vieții mele, 
Tu ...

