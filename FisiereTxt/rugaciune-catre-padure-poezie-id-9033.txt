Padurea mea, primeste-ma la tine, 
Ca pe-un sicriu ce vrea sa intre iar
În fostul trunchi al fostului stejar, 
În hohotul bolnavelor ruine.

Am plagi pe trup ascunse, neascunse, 
Se vede ca pe orice trunchi de lemn, 
Cu claritate fiecare semn
Pe unde-au scos din mine nervi si frunze.

Sunt cautat de sute de topoare
Si a venit porunca sa ma frâng, 
Si nu am voie nici macar sa plâng
Aceasta aschiere ce ma doare.

Dar, dac-am fost vioara ta cea mare, 
Padurea mea, ascunde-ma adânc.

