Iubindu-te fără de moarte,
Nici viață-mi pare că n-am
De nici o plăcere n-am parte
Nu-mi trebuie nici un balsam.

Și totuși de tine depinde
Chiar nenorocirea că sunt
Îmi ești cea din urmă meride
Îmi ești cel din urmă pământ.

Nici Shakespeare nu-i demn de-o poveste
Ca asta pe care-o trăim
Și nici nu se scrie ce este,
Un dicționar e infim.

Mă simt o făclie în lanțuri,
Mă simt un surâs în ghețar,
Mă simt o furtună în șanțuri,
Din toate-ale lumii tresar.

Și nici nu mai am bucurie,
Ființă și-atât am ajuns,
Nici inima mea nu mai știe
Să-mi dea la acestea răspuns.

Și totuși te caut întruna
Și totuși al tău am rămas
Cum soarele caută luna
Mereu despărțiți de un pas.

