A venit și vremea furtunoasă
Să ne dăm naturii înapoi, 
Hai, țărani, întoarceti-vă-acasă
Că e-dor pământului de voi.

Și luați și fabricile-n sate, 
Fiți și muncitori, dar și țărani, 
Prea sunt urbe suprapopulate, 
Prea sunt bălării pe bolovani.

Rar câte-o exotică găină
Și vreun porc în vreun sărman coteț,
Casa voastră însăși vi-i străină, 
Doar atât, un buletin aveți.

Și sămânța vostră cade-n piua
Locului bizar, vulgar, 
De trei ori pe zi dați „bună ziua”
Și în rest trăiți într-un ghețar.

Hai, țărani, întoarceți-vă-acasă, 
Casa-i totuși lucul cel mai sfânt, 
După-atâta fugă friguroasă, 
Puneți iarăși mâna pe pământ.

Înfloriti-l brusc, cu cereale, 
Puneți pomi, dați gresii pe cuțit, 
Faceți case, creșteți animale, 
Și vă așezați pe veșnicit.

Și când vara o veni deplină, 
Cu dolveci, cu pepeni și țânțari, 
Noaptea, sub o lună de lumină
Ridicați un foc de bălegar.

Și chemați cu vorba voastră groasă 
Pe poet să cânte lângă foc.
Oameni buni, bine-ați venit acasă,
Hai și puneți patria la loc.

