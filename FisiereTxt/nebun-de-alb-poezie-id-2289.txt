Acum sunt mai pustiu ca totdeauna, 
De când ma simt tot mai bogat, de tine, 
Si-mi stau pe tâmple soarele si luna, 
Acum mi-e cel mai rau si cel mai bine.

M-as jelui în fel de fel de jalbe
În care nici n-as spune cum te cheama, 
Patrate negre si patrate albe
Îmi covârsesc gradina si mi-e teama.

Si, uite, n-are cine sa ne-ajute, 
Abia-si mai tine lumea ale sale
Si-ntr-un perete alb de muze mute
Nebunii negri cauta o cale.

Prin gari descreierate - accidente, 
Marfare triste vin, în miezul verii, 
Iar eu sunt plin de gesturi imprudente, 
Ca sa te-apropii si ca sa te sperii.

Jur-împrejur, privelisti aberante, 
Copii fragili ducând parintii-n spate, 
Batrâni cu sanii gri de os pe pante
Si albatrosi venind spre zari uscate.

Mi-e dor de tine si îti caut chipul
În fiecare margine a firii, 
În podul palmei, daca iau nisipul, 
Simt un inel jucându-se de-a mirii.

Te-aud în batalii din vreme-n vreme, 
Ostasii garzii tale ti se-nchina, 
Iubita mea cu foarte mari probleme, 
Cu chip slavon si nume de regina.

Fiorul rece prin spinare-mi trece, 
Când mi-amintesc cu gene-nlacrimate
Ca tu, de la etajul treisprezece, 
Voiai sa te arunci, sa scapi de toate.

Dar tu-ntelegi, de fapt, ca nu se cade
Sa-ti pui în cumpana întreaga viata, 
Ca nu-s în joc abstractele rocade, 
Ci sângele ce fierbe sau îngheata.

Neputincioasa, trista si frigida, 
Asa ai fost si apareai senina, 
Dar cel care-a stiut sa te deschida
Nu-i fericit, ci îmbatat de vina.

De te lucram sârguincios cu dalta, 
De te faceam din carnea mea, iubito, 
Nu deveneai, cum astazi esti, o alta, 
Pe care la caldura am trezit-o.

Lasând ambitiile de o parte, 
Ne aruncam în marea nemiloasa
Si-mpreunati, ca filele-ntr-o carte, 
Ne facem, din sudoare, sfânta casa.

Pe urma, vin ceilalti sa ne-o distruga
Si ochii tai ma cauta întruna
Si eu înalt nefericita ruga, 
Purtând pe tâmple soarele si luna.

Si te iubesc cu mila si cu groaza, 
Tot ce-i al tau mi se cuvine mie, 
Ca un nebun de alb ce captureaza
Regina neagra, pentru vesnicie.
