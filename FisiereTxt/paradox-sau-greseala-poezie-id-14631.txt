Mai înțelept ca totdeauna 
Și tot atât de idiot, 
Acum pricep că e totuna, 
Să n-ai nimic sau să ai tot.

Și paradoxul mă omoară
Și sunt nebun să mi-l explic, 
Că totu-a fost pană aseară
Și astazi nu mai e nimic.

Sunt sclavul presimțirii sumbre, 
Pe care mi-o-nsușesc intim, 
Că viețuim ca niște umbre
Și că și umbrele murim.

Și, cum nu-i nimeni să te-acuze, 
De stratageme și de măști, 
Cum au putut aceste buze, 
S-ascundă faptul că urăsti ?

Un clopot bate într-un munte, 
Cu neințelesul lui bing-bang, 
Minunea dragostei înfrânte
Și-a suferinței după rang.

