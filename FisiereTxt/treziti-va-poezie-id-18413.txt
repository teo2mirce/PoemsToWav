Nu mă opun cu vorba
fărdelegii, şi-aşa ea m-a
zdrobit de caldarâm, dar 
îmi întreb poporul : ne târâm, în
infernale, groaznice cortegii ?

Nu se mai vede nici o şansă-n
zare ? Au amuţit şi ultimii
cocoşi ? Suntem neputincioşi ?
Suntem leproşi ? Nimic din tot ce-
avem nu ne mai doare ?

Să fie linişte deplină-n
ţară, nu sângele va hotărî
acum, cînd toate 
încercările sunt scrum prin 
încăpăţânarea tutelară,

dar vă rostesc istoric şi 
postum : treziţi-vă din somn,
ca să vă doară !

7/8 decembrie. 1987

Poezii cenzurate

