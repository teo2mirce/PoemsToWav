Nu înseamnă da, iubire, 
Când zic da, înseamnă nu, 
Când zic tu, lovesc în mine, 
Când zic eu, înseamnă tu. 

Se-ntâmplă, în fiece clipă, 
Mereu, întâmplarea dintâi, 
Iubire, ascultă-mă bine, 
Adio, adică rămâi. 

Cuvintele toate-şi pierd sensul, 
Spun tâmplă şi cred că-i călcâi, 
Iubire, ascultă-mă bine, 
Adio, adică rămâi. 

Pe sobă sunt blocuri de gheaţă, 
La Cercul Polar cresc lămâi, 
Eu nici nu mai ştiu adevărul, 
Adio, adică rămâi, 

lubindu-te, parcă-ţi port ură, 
Reproşuri, când fac, te mângâi, 
Spun viaţă şi tu auzi moarte, 
Adio, adică rămâi.

