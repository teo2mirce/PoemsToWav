Mâna mea batută bine-n cuie
cere voie totuși să cobor,
să votez, cu voia tuturor,
cum ca nimenea pe cruce nu e.
Urc la loc.Să nu aveți probleme,
Nu doresc decât și eu să pot
să-mi exercit dreptul meu la vot
când conștiința mea o să mă cheme.
Și apoi pe cruce singur, iată,
mă întorc și mă așez chiar eu,
astazi nu-mi mai e atât de greu,
cuiele când vin să mi le bată,
dar lasați-mi loc în jurul meu
să mai pot aplauda o dată.

