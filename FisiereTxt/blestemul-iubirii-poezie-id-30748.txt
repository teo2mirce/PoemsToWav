În vreme bună și în vreme rea,
Să n-ai noroc de nici-o îndurare,
Să simți blestemul dragostei pe care
Ți-o port, aproape fără voia mea.

Se-apropie un fel de cacealma:
Când o să par în lume cel mai mare,
Voi învăța în grabă cum se moare
Și, cu durere, te voi blestema.

Să poți trăi blestemul dintre noi,
Abia atunci când voi muri în pace
Și nici recurs să nu se poate face,
Decât, târziu, în lumea de apoi.

Și să cedezi blestemului iubirii,
Pornind cu umbra mea un joc de-a mirii!

27 ianuarie 2003
(Din doi in doi, 2003)

