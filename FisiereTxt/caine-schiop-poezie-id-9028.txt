Cum umbli fără cauză și scop
Pe negrele, murdarele șosele, 
Întruchipare a tristeții mele, 
Vitreg copil al lumii, câine șchiop.

Și lacrima ți-o bei, strop după strop, 
Și ei îți frâng spinarea cu zăbrele
Și-n propriul sânge vor să mi te spele, 
Mănuși să fii și să te dea la shop.

Vai, șchioapeți într-o lume nemiloasă, 
Lovit de toate roțile, suspini, 
Nu poți nici să mai mergi, nici să te-nchini, 
Cei care fug în pace nu te lasă.

Așa ni-i soarta noastrp* de străini, 
Tu, câine schiop, fost animal de casă.

*De lovituri mortale să fim plini
Și hăituiți, să ne simțim acasă.

