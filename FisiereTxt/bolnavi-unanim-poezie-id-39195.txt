Și ce-ar fi dacă 
Într-o zi blestemată
Ne-am îmbolnăvi cu toții
Deodată,
Și medici,și pacienți,
Și părinți, și copii?

Ce-ar fi, ce-ar fi,
Dacă, brusc,
Ne-am îmbolnăvi,
Dacă n-ar avea 
Cine pe cine să mai trateze,
Cine cui să-i mai scoată
Bandaje și paranteze?

Ce-ar fi dacă,
În urma dreptului legitim
De a ne îmbolnăvi,
Chiar ne-am trezi
Că ne îmbolnăvim
Și n-avem cui ne adresa,
N-avem pe cine chema?

Ce-ar fi dacă
Într-o zi blestemată
Ne-am îmbolnăvi
Cu toții 
Deodată?


