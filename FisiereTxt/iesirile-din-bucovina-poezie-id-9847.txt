Cu ochii impaienjeniti, 
de parca-mi palpaie retina, 
am inteles, mai e putin, 
si voi iesi din Bucovina.

De unde, ma intreb, mai am
in minte-atata dor de duca, 
de nu raman aici sa simt
pe gard cum fanul se usuca.

Un relief nelamurit
in toamna ca niciunde alta, 
si eu ce sculptor idiot
in iarba ei lucrand cu dalta.

Pritr-un intreg monumental, 
un tot netot isi taie cale, 
si in afara de noi doi, 
sunt toate-aici monumentale.

Chiar florile aicea au
o componenta ne-ntalnita, 
iar caii-nfierbintati mai stau
cu foc de iarba sub copita.

Am lacrimi pana la pamant
si port corona lor pe frunte, 
ca nu as vrea sa ma despart
de acest om vazut ca munte.

E-a lui, sau e-a lui Dumnezeu
in felul ei ceresc gradina, 
sa nu mai vad, sa nu mai stiu
eu ies plangand din Bucovina.

