Ea şi el Sunt la fel, 
Fiecare cuplu este sfânt, 
Dar ca noi, 
Ca noi doi, 

Nu e, totuşi, nimeni pe pământ. 
Pe toate scenele din lume 
Mereu, mereu aceleaşi nume 
Mereu, mereu, mereu aceiaşi doi, 
Un El şi-o Ea, aceeaşi dramă 
Până ce ea devine mamă 
Şi-aceia doi suntem, suntem şi noi. 
în Biblie şi Odiseea, 
Mereu bărbatul şi femeia 
într-o-ncleştare fară de sfârşit, 
Cu sinucideri şi speranţe, 
Cu ministere de finanţe, 
Impozit care trebuie plătit. 
Şi, Doamne, ce banalitate, 
Le ştim de la-nceput pe toate, 
Toate iubirile se nasc şi mor, 
Şi, totuşi, eu cu nebunie 
Mă dăruiesc cu totul ţie 
lubindu-te-mpotriva tuturor. 
De-arfi ca şapte, opt planete 
Aceeaşi dramă s-o repete 
Eu piesa mea o joc pân-la final, 
Mereu, mereu aceeaşi dramă 
Ne înrobeşte şi ne cheamă 
Şi te iubesc eroic de banal. 
Din jugul meu cu două locuri 
Aprind în toată lumea focuri 
Şi mâna stângă este facla mea, 

Şi din adresă în adresă, 
Mereu, mereu aceeaşi piesă, 
Dar eu ca-n Shakespeare te voi adora. 
Mai vrem să mergem şi-astă-seară 
La drama ce ne-o comandară 
Să fim actorii tragicului rol, 
Un El şi-o Ea de-a pururi fi-vor, 
Jucăm, stimate dom' regizor, 
Chiar dacă astăzi teatrul va fi gol. 
V-aţi plictisit, poftiţi acasă, 
Singurătatea-i mai frumoasă 
Decât orice orgoliu omenesc 
Şi-ţi spun, când nimeni nu mai este, 
Originala mea poveste, 
Ca la-nceputul lumii, te iubesc. 
Jucăm în piesa ce consacră 
Banalitatea cea mai sacră, 
Banalitatea că mai suntem vii, 
Şi mai strigăm din şapte arte, 
Strigăm de dincolo de moarte 
Trăiască bucuria de-a iubi! 

(Manifest pentru mileniul trei, 1986)

