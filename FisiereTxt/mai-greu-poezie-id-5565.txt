Mai greu imi e cand toti ai lumii dorm
Si-n jurul meu tacerea ma intreaba,
Atunci as prefera sa mor degraba,
Asediat de-acest pustiu enorm.

Mai greu imi e cand ma aud plangand
Si fiecare punct vital ma doare
Si ma sufoc sub orice intrebare,
Pe cand ma fugareste propriul gand.

Mai greu imi e cand nu mai pot crea,
Jur-imprejur, nicio diversiune,
cand lumea intr-un somn total apune
Si sta de veghe numai lampa mea.

Mai greu imi e cand ma gandesc la tine
Si-astept absurd ceva ce nu mai vine.

