Mai muncim o vreme, tata-mare, 
Ca sa strîngem bani de-nmormîntare, 
Mai muncim o vreme, mama buna, 
Si-or sa ne îngroape împreuna. 

Leu cu leu ati adunat o viata, 
Ati facut economii de piata 
Si acum asa a fost sa fie, 
Sa n-aveti bani pentru sicrie. 

Vremuri mari, puternice reforme, 
Toate cheltuielile-s enorme, 
Pune, tata, capul pe o perna, 
Viata ta a devenit eterna. 

Nu mai ai nici dreptul la o moarte, 
Trage-te, batrîne, într-o parte 
Si ramîi, pîn-la sfîrsit, de paza, 
Ca altfel te devalorizeaza. 

Mai muncim un an, în saracie, 
Poate, pîn-la urma, cine stie, 
N-avem dreptul de a fi statuie, 
Dar macar un lemn si niste cuie. 

Pune, mama, masa mai saraca, 
Sa le dam si alor care pleaca, 
Sa la stam cu mila împotriva, 
Printr-un biet colac si o coliva. 

Lasa-ti, mama, ochii peste tara, 
Sa o faci din moarte sa tresara, 
Ca pe noi din nou sa nu ne nasca, 
Fara-o-nmormîntare crestineasca. 

Groapa ne-a urcat pîn-la calcîie, 
Dar n-avem nici bani pentru tamîie, 
Si lumînararii ne despoaie, 
Si ce scump si drumul pîn-la rai e! 

Ține, mama, ține, tata, usa, 
Sa nu intre peste noi cenusa, 
Hornurile gri sa nu-si reverse, 
Peste noi cenusile perverse. 

Ce impozit fiecare boala, 
Ce exploatare ireala! 
Scîndura sicriului ne costa 
Mult mai mult ca viata noastra, fosta. 

Pune, tata, mîna pe-o secure, 
Sa luam sicrie din padure, 
Pune, mama, mîna pe o pîine 
Si împarte-o, ca murim chiar mîine. 

Vremuri de inflatie si sila, 
Moartea însasi a ajuns umila 
Si, în fond, pe noi ce ne asteapta? 
Doar o sinucidere-nteleapta. 

Noi, batrînii, am ramas pe drumuri, 
Într-un crematoriu numai fumuri, 
Si murim, ajunsi pe înnoptate, 
Marfa cea mai ieftina din toate.

