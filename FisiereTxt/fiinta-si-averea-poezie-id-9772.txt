Să nu mai ştiu nimica
Să nu mai ştiu ce-i frica
Să nu mai ştiu
Doar dragostea s-o ştiu. 

Nici pofta de avere
Nici pofta de putere
Nimic, nimic, 
Ce-l fac pe om mai mic. 

Omul e-atîta de mic
Şi-mbătrîneşte cu jale
Dacă ajunge de fapt
Sluga averilor sale. 

Fiinţa omenească
Nu poate să-nflorească
De-atîta rău, 
Al meu, al lui, al tău. 

Condiţia umană
Palpită ca o rană
Şi vai de noi, 
Spre fiare înapoi. 

De ce atîta ură
Şi atîta lupta dură
Ce imprudent
În orice moment. 

Să fie sănătate
În urma ei vin toate
Şi-ntinerind
Doar sănătoşi să fïm.



