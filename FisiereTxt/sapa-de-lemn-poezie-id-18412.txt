Nu se găseşte gaz în prăvălii, 
Prin lămpile ucise este 
noapte, Bătrânii forfotesc de-
atâtea şoapte, Tu, vremea
izbăvirii, când mai vii ?

Se nasc pe frig cei mai frumoşi
copii, Se fac pe frig eroicele
fapte, Nu se găseşte carne şi nici
lapte Şi, Doamne-al României, ce
va fi ?

Murim aici sau înviem din moarte ?
Ne stingem toţi sau mai lăsăm un
semn ? Ce facem, Doamne, îngheţăm
solemn Sau mergem toţi unde e
cald, departe ?

Aici, la noi, nu mai există
arte, Ci doar blazonul
sapelor de lemn.-

Breaza, 11 decembrie 1983

Poezii cenzurate

