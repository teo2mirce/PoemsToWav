Telefonul plange, parc-ar vrea sa-mi spuna
Ca sarmana Tanti a patit ceva, 
C-a venit pe lume ca o veste buna
Si-a plecat din lume ca o veste rea.

Din aceasta clipa, ea nu mai exista, 
De pamant e floarea trupului plapand, 
A murit femeia singura si trista
Ce ne invatase a trai tacand.

Se apleaca-n berna la feresti lumina, 
Toata vestea buna e o veste rea, 
A murit sarmana, blanda Tanti Tina, 
Noapte buna, Tanti, obosita mea.

Telefonul cade singur de pe masa
De atata sunet fara nici un rost, 
Vestea rea sa vina, si din el sa iasa
Depre sora tatii care doar a fost.

Neamul meu incepe, tragic, sa-si plateasca
Fara opozitii, fara de cuvant, 
Marea datorie, vama pamanteasca, 
Prin batranii nostri ce devin pamant.

