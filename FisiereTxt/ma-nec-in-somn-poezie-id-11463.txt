

Mă-nec în somn, te caut lângă mine,

nu te găsesc şi te-aş reinventa.

unde te afli tu,pierduta mea,

unde te afli şi ce lanţ te ţine.



Am aşteptat să strigi să vin înapoi,

am mers încet să vină nişte şoapte,

şi m-am întors, era tăcută noapte,

o noapte se zidise între noi.



Mă înec în somn, visând în nefiinţă

o luptă către care te-am condus,

mă-nec în somn, parcă icnesc în râs,

mă-nec visându-te în suferinţă.



Dă-i Doamne de pământ şi Zeu de sus,

moartea – motiv, şi viaţa – consecinţă.

