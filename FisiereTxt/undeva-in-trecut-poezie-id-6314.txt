Am sa plec intr-o zi, 
Intr-un loc nestiut, 
Intr-un munte secret, 
Undeva in trecut.
Am sa plec in trecut, 
Am sa plec intr-o zi, 
Sa ajung cand te nasti, 
Sa te pot intalni.
Stiu si eu ca-i ciudat
Si ca pasii-mi sunt grei, 
Catre nunta din veac
A parintilor mei.
Las de veghe aici
Toti nepotii frumosi, 
Eu ma intorc in trecut, 
Eu ma intorc la stramosi.
Eu ma intorc la ai mei, 
Intr-un mars revansard, 
Sunt retrasi in paduri
Langa vreascuri ce ard.
Mai vorbesc despre noi
Si mai mor in razboi, 
Se mai mira de cei
Care vin inapoi.
Am sa plec intr-o zi, 
Am bagajul intreg, 
Am cu mine ce simt, 
Ce iubesc si inteleg.
Sunt satul de prezent, 
Nu mai vreau viitor, 
Dar ma-ntorc in trecut
Ca nu vreau nici sa mor.
Pe un deal coroiat
Curge mustul din teasc
Si batranii se sting
Si copii se nasc.
Eu ma-ntorc in trecut, 
Din acest viitor
Si pastorii ma iau
Langa turmele lor.
Si din rodnice nunti, 
Urca iarba pe munti, 
Tutelarule Zeu, 
N-ai de ce sa te-ncrunti.
Mai degraba sa pui 
Legea ta peste tot, 
Ca stramosi la nepoti
Sa se intoarca inot.
Si, cand vremea va fi, 
Printr-un strigat urgent, 
Pe noi toti sa ne chemi
Sa venim in prezent.
Sa fim toti pregatiti
De momentul solemn, 
Cand va bate in munti
Vechea toaca de lemn.
Si un clopot din cer
O sa dangane sfant, 
Ca s-a-ntors Dumnezeu, 
Printre-ai lui, pe pamant.

