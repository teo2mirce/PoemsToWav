Aşadar, nu mai e voie să
cântăm Florile dalbe.

S-a făcut încă un pas 
înainte În direcţia cuceririi
definitive A fizionomiei
noastre ca popor. Nu mai
e voie să cântăm Florile
dalbe.

După ce trupele străine
Au plecat de la noi,
După ce ne-am bucurat
Că florile noastre sunt iarăşi
dalbe,
Auzim că nu mai avem voie să
cântăm
Florile dalbe, de Crăciun.

Crăciunul însuşi nu ne era
accesibil.
Singurul motiv pentru care
Crăciunul mai e sărbătorit
De cei tineri
E lipsa combustibililor :
Copiii pleacă în vacanţa de
Crăciun
Pentru că nu avem cu ce
Să încălzim şcolile.
Dar florile dalbe nu se mai
cântă,
Se cântă cântece de mase
Din care nu înţelege nimeni
Niciun cuvânt,
Nici chiar cei care cântă.

Din adâncurile insondabile ale
materiei
Se va ridica într-un târziu
Ca un murmur dispreţuitor 
în toată sonoritatea
Acestui spirit dacic
Colindul
Florile, florile dalbe
Leru-i ler si lelioară,
Zorior de ziuă
Seară de Crăciun

Şi iar florile dalbe Şi
iar leru-i ler Şi iar
zoriori de ziuă Şi iar
seară de Crăciun Pânâ
la sfârşitul veacului Şi
chiar şi o veşnicie
după.

Şi am zis cele cele-am zis,
Florile dalbe, 
Tocmai când aţi interzis
Florile dalbe
Şi-o să spun ce cred cinstit,
Florile dalbe
O să cânt tot ce-am iubit,
Florile dalbe.
Grădinare,
grădinar, Florile
dalbe, Nu tăia aşa
bizar Florile dalbe,

Nu se mai cântă colinde,
La Radio o emisiune a mea,
A fost hăcuită
Pentru că vroia să prezinte
ascultătorilor
Colinde ale românilor.
Progrese mari,
Senine de
stabilitate Şi de
prosperitate.

Dintre toţi oamenii Morţii sunt
cei mai fericiţi , Pentru că n-
au apucat momentul Florile
dalbe se uită la noi. 

Veştejite. 
Ce vină au ele,
Ce vină are acest neam
răbdător Care după ce că n-
are pâine, După ce că n-are
căldură, După ce că n-are
Crăciun De data aceasta se
trezeşte Şi fără dreptul de-a
cânta Cântecele liniştite care-i
plac ?

Leru-i nu mai este ler,
Florile nu mai sunt dalbe
Cum am avut nenorocita
inspiraţie
Să scriu acum câtiva ani
Că leru-i nu mai este ler
Şi florile nu mai sunt dalbe.

Şi totuşi vă spun un
secret : Cu tunurile
dacă s-ar trage În
colindele românilor Şi
în colindători,
Că în ele de-i lovi,
Florile dalbe Tot
mai mult vor înflori,
Florile dalbe.

La anul şi la mulţiani !

Breaza, 22/23 decembrie 1983

Poezii cenzurate

