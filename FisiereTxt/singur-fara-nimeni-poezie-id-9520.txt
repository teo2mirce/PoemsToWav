Ferească Dumnezeu, dacă mai poate, 
Pe fiecare, de singuratate, 
acesta-mi pare lucrul cel mai greu, 
ferească-mă de mine Dumnezeu.

Ferească-mă noroiul de noroaie, 
ferească-mă plouandul nor - de ploaie, 
ferească-mă singuratatea mea
ca singur să mă nărui pe podea.

Și gura să-mi aud cum mila cere, 
vreunor pași din vreo apropiere, 
si, fără nimeni, să mă sting în glas, 
pe lume cât de singur am rămas.

Atât de singur sunt pe-acest pământ, 
că nimeni nu va ști dacă mai sunt.

