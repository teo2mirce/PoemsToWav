Prietene, dormi, ca e noapte
Si ai de batut drumuri lungi.
Spre steaua cu numele Paler, 
Pe care voiai sa ajungi. 

Stiam ca le meriti pe toate, 
Si dreptul la da, si la nu, 
Si parca uitasem ca totusi
Ai dreptul la moarte si tu. 

Ai stat viata-ntreaga de veghe, 
Pe muchia acestui cutit, 
Cu grija dreptatii si-a tarii, 
Precum îti fusese sortit. 

Ce singur ai fost toata noaptea, 
Ce singur în ultim popas, 
Ce singur în cer te întuneci, 
Ce singuri pe-aici am ramas. 


Drum bun catre dincolo, frate, 
Si-n viata, si-n moarte stingher, 
Drum bun catre propria pace, 
Drum bun catre Lisa din cer. 

Armurile pentru plecare
Le-nchidem la ultima za, 
Sub steaua cu numele Paler, 
Ca stim c-o vei umaniza. 

Si poate cândva, într-o noapte, 
Zdrobiti de parerea de rau, 
Noi, toti, vom afla ca e viata, 
Pe steaua cu numele tau.

