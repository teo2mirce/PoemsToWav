Ciudata noapte simt ca o sa fie
si-o sa trazneasca în dictionar, 
la noapte, în Moldova mijlocie, 
se naste Eminescul nostru iar.

A fost sortit sa vina-n cea mai dulce
si-n cea mai sfâsiata dintre tari, 
pleca-vor toti ai zilei sa se culce
si-l vor primi stramosii lui calari.

Asa firesc se-ntâmpla nefirescul, 
pamântul nostru sufera adânc, 
la Ipotesti se naste Eminescu
si-n toata România mame plâng.


La noapte, dintr-un pântec si o slova, 
se naste steaua celor ce-au tacut, 
îngenunchez, în fata ta, Moldova, 
si mâna mult lovita ti-o sarut.

De-atâtea ori, în vremuri, sfâsiata
ai fost, Moldova, cum sa spun nu pot, 
dar Eminescu ce se naste, iata, 
în Doina lui, o sa cuprinda tot.

Ciudata noapte, noaptea noastra mare, 
o noapte cum a fost la început, 
si, de la Cernauti si pân’ la Mare, 
pâraiele se-aud plângând în Prut.

În el tresare trist Moldova toata, 
toti fratii-nstrainati se regasesc, 
în el o inima va sti sa bata
acum si vesnic, dorul românesc.

În Voronet s-a rasculat albastrul, 
ca dintr-un cer frematator de frati, 
la noapte-n tara va urca un astru,

