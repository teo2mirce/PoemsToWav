Pierduta iubita de departe, 
In saptamana asta cat un veac, 
Vroiam sa imi fie rau, un rau de moarte, 
S-auzi si sa ma suni sa-ntrebi ce fac.

Visam nenorocirea salvatoare
Ce ar putea interveni-ntre noi, 
Visam sa auzi ca sunt acel ce moare
Si tu sa incerci o cale inapoi.

Ca tot ce-i rau si mi se intampla mie, 
Ajunge-n buletinele de stiri, 
Si orice om din zvonul public stie, 
Voiam sa cad, sa plangi si sa te miri.

Nu mi-e prea clar daca doream chiar moartea
Sau ma gandeam ca tu m-ai fi salvat, 
Asa precum ne inlantuieste cartea, 
Nevinovata si nevinovat.

Stiind ca tot ce fac si spun se stie, 
As fi cazut pe o strada sau pe-un ring, 
De un infarct sau de-o lipotomie, 
Cu suferinta mea sa te conving.

Dar daca dupa legile tacerii, 
Tu n-ai sa poti acest cosmar sa-l treci ?
Mai bine ma opresc sa nu te sperii
Si sa te pierd, iubita mea, pe veci.

Tacuta mea iubita de departe, 
In mine insumi s-a-ntamplat ceva, 
Mi-a fost atat de rau, un rau de moarte, 
Dar nu m-am prabusit de grija ta.

Din egoismul meu fara rusine, 
Ma-ntorc, iluminat si nefiresc, 
Mi-e rau, de-atata grija pentru tine, 
Si trebuie sa supravietuiesc.

