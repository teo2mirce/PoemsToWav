Ei, mâine sunt mai răi ca ieri,
Otrava le rămâne-n oase, 
Ei,după ce vânează rinoceri,
Vorbesc despre femei frumoase.

Şi li se pare inutil să speri,
De tot ce-i bun învaţă să se lase,
Ei, după ce vânează rinoceri,
Vorbesc despre femei frumoase.

Sunt vânători de maxime plăceri,
Precum le spun instinctele lor joase,
Ei, după ce vânează rinoceri,
Vorbesc despre femei frumoase.

23 februarie 1986
vol."Locuri Comune"
Editura Albatros

