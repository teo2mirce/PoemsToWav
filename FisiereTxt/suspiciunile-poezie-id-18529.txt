De câte ori ridic cuvântul să spun
cu
bucurie : da !
Ce e cu mine, ce se-ntâmplă ?
mă urmăreşte
cineva.

De câte ori ridic cuvântul să spun
cu întristare :
nu ! O umbră de cadrist energic
mă-ntreabă brusc : cine
eşti tu ?

N-am dreptul să respir mai tare
că supăr umbra din
perdea,

N-am dreptul să-mi răsară-n gură
conspirativa vorbă : da !

N-am dreptul nici să tac în mine,
cum străbunicul meu
tăcu. 

Tăcerea mea e subversivă,
tăcerea mea 
înseamnă : nu !

N-am nici o şansă, n-am niciuna,
să mă retrag din ring nu
pot.
Mai bine da şi nu m-ar face
un surdomut şi-atâta tot.


Poezii cenzurate

