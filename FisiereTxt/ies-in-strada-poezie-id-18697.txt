Eu nu mai pot, vrea cineva să creadă 
că nu mai pot, că-mi este prea deajuns ? 
Aştept tăcut o vorba de răspuns 
şi-n iarna asta voi ieşi în stradă.

Sunt om, nu sunt o parte de cireada, 
voi nu vedeţi, şi voi, unde-am ajuns ? 
Cu ultimul ulei de soia uns 
în iarna asta voi ieşi în stradă.

Eu sunt un laş, de remuşcări pătruns,
sunt hahalera care vrea să vadă 
Cu toate vorbele fără răspuns 
în care de cenzură voi fi tuns, 

în iarna asta voi ieşi în stradă
de ce ? S-ajut la strânsul de zăpadă.

17 decembrie 1987

Poezii cenzurate

