Nu-ți este jenă și nu-ți este greu
să-mi judeci inima ca o străină?
Da, dacă ma compari cu Dumnezeu,
îngenunchez umil și sunt de vină.

Dar orice alt moment din viața ta,
trăit nerod sau mic din interese,
te poate și-n mormântul tău păta,
de ți-l vei aminti, precum fusese.

Eu nu te-am luat cu mine de la schit,
călugăriță inocentă-n toate,
ci dintr-un mizerabil târg sleit,
din orizonturi de umilitate.

Și dupa ce-ai ajuns, prin mine, doamnă,
nesăbuința ta mă și condamnă.

