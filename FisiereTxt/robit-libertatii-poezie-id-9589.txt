Te cant pe lira mea cu corzi ghimpate
Greu dobandita noastra libertate 
Si daruindu-ma-ntru-totul tie, 
Eu simt, in tot ce murmur, o betie.

Si-atat de coplesit sunt eu de tine
Si-atat imi e, cantandu-te, de bine, 
Atat ma simt luat de o dulce verva, 
C-aproape ochii mei nici nu observa.

Cand trec de-aceste corzi ce ma inspira
Si-ncet, incet, ma-ncorporez in lira, 
Ca electrocutat de-a dreptu-n plansu-mi, 
Aproape eu cantand la mine insumi, 

Inchis in lira mea cu corzi curate, 
Te cant ca dintr-un pantec, libertate!

