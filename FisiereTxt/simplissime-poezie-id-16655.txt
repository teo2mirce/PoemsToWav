1986,lui Ion Aurel Stoica , mereu

Niciodată nu ne preocupă destul ceea ce este esențial.
Societatea modernă nu poate trăi fără gunoieri.
Devine scandalos ceea ce fusese numai discret.
Marii bolnavi mor mai greu decât marii sănătoși.

Descoperirile tehnice nu-nseamnă progres social.
Bunicul e mai aproape ca tata. Alaltăieri mai întâi decât ieri.
Totdeauna există un fir de praf pe parchet.
Găina , când ouă , cântă de dor de cocoș.

Nu se numește cooperare legătura dintre șa și cal.
Lasă loc de bună ziua între ce iei și ce oferi.
Lumea suportă mai lesne un poem decât un poet.
Nu-nchiria fericirii cămașa pe care ți-o coși.

Trăiește încet ce-i grăbit, trăiește grăbit ce-i încet,
Cu consecventa unei lozinci și cu emoția unui reproș.

