Te iubesc cu toata toamna, te iubesc cu toata moartea,
Te iubesc cu toata viata,te iubesc cu tot ce esti,
Pentru tine lumineaza toate stinsele ferești,
Pentu tine se coboara din biblioteci si cartea,

Dar auzi că e mai mare toamna asta decât noi,
Dar auzi un plug de berze ceru-n suflet ni-l rastoarnă,
Te iubesc cu-ntreaga toamnă,te iubesc cu-ntreaga iarnă,
Tot ce văd în lumea mare iau în ochi și-mpart la doi,

Te iubesc când nu mai este nici o umbră împotrivă-ți,
Te iubesc din departare,te iubesc din trupul tău,
Te iubesc sub jugul dulce al părerilor de rău,
Sunt actorul care joaca rolul ultimului crivăț,

Te iubesc din tine însăți,te iubesc din mine însumi,
Râsul tău ce bine șade blând proteguit de plânsu-mi.
(Rezervaţia de zimbri, 1982) 

