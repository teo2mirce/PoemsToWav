Când înfăptuiam ceva,
ceea ce înfăptuiam era luat la figurat,
când nu înfăptuiam ceva,
ceea ce nu înfăptuiam era luat la propriu.

Aș putea spune că marea nenorocire
a fost, nu numai diferența dintre
luarea la propriu și luarea la figurat,
cât lipsa de siguranță în toată viața
cum voi fi luat?
la propriu sau la figurat?
Și, vai, nimeni sa nu dea niciodată
Viața la propriu pentru viața la figurat.

