Pentru tine fac de garda,
Langa inima din piept.
Trupul tot sa nu mi-l arda,
Cand te-astept,
Eu,din bune si din rele,
Eu, din tot ce-i omenesc
Scot puterea vietii mele,
Eu,cu-ntregul si cu partea,
Eu ,cu viata si cu moartea .
Te iubesc.

Sunt barbatul , esti femeia,
Mi-esti opusul omenesc,
Tu esti tu si de aceea
Te iubesc.

Esti facuta din lumina,
Sunt facut din piatra grea,
Si aproape ,si straina,
Dulcea mea.

Doua puncte cardinale,
Eu sunt Nord si tu esti Sud,
Dar , pe fiecare cale,
Te aud.

Cand iubirea nu devine
Simplu joc la doua porti,
M-as scula , de drag de tine 
Si din morti.

Iti declar razboi , rebelo,
Ca sa pot sa te sarut,
Sunt si eu un biet Othello,
Renascut.

Daca ard cu focul verii,
Cand cu pleoapele m-atingi,
Cheama grabnic pompierii,
Sa ma stingi.

Tu esti rostul meu in lume,
Fara tine n-am motiv
Si devin un biet pronume 
Posesiv.

Toata pofta mea de munca,
Fapta mea de zi cu zi 
Sunt intregi,atat cat inca
Pot iubi.

Pe Golgota,de m-ar pune
Si suprem m-ar condamna,
As ruga sa-mi fie cruce 
Fiinta ta.

1982

