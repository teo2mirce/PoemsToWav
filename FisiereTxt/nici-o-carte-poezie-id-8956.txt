De cand ai plecat departe, 
Ma gandesc sa scriu o carte, 
Dar de-aici si pan` la tine
Nu se merge, nu se vine.

Pot sa iti fiu supus paharnic, 
Tot ce-ti scriu, iti scriu zadarnic, 
Si de-ar fi sa-ti mai ajunga
Cartea mea de cale lunga.

Mila ta eventuala
M-ar atinge ca o boala, 
Niste lacrimi de la tine
Nu mi-ar face nici un bine.

Poate-ar fi o terapie, 
Daca te-as putea descrie, 
Dar ma tine, ma retine
Dorul propriu-zis de tine.

Orice litera-i o rana
Si-o-ncercare inumana
Si nu poate nici o carte 
Sa te-ajunga pana la moarte.

