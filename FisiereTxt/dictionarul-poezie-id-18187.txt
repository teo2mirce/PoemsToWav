Acest dicționar
Enciclopedic și bizar
Cât mai iubesc 
Îl răsfoiesc,
Dar nu-nțeleg ce-i de făcut,
Sunt surdo mut.

Acum, acum sau niciodată,
Te voi chema la judecată,
Dicționar stupid și confident perfid,
Te pun la zid.

Mi-ai dat mereu, mi-ai dat credinți, 
Și-acuma văd că totuși minți,
Dictionar cețos, am sa te-arunc pe jos,
Fără folos.

Iubirea mea nu e cuvântul,
Biblioteci prea mint pământul,
Pământu-i plin de ploi, dă lacrimi înapoi
Și pentru noi.

Dicționar bun pentru toate,
De azi te pun în libertate,
Tu poți însemna măcar ceva, ceva,
Din ce e ea.

Dar, vai, ce văd aici în file, 
Sunt drame mari și sunt idile,
Un vuiet nefiresc, cuvinte se iubesc
Nepământesc.

Stau verb cu verb și plâng adverbe,
E un cazan întreg ce fierbe,
Degeaba te provoc, de noi nu este loc,
N-avem noroc.

La vocativ se mai sărută
Un surdo-mut și-o surdo-mută
Ce nu mai au cuvânt, nimica sfânt,
Ci sunt, doar sunt.


Rezervația de zimbrii

